丑、足厥阴肝经

　　大敦 在大趾端，去爪甲韭叶。针二分，灸三壮。

　　行间 在大趾本节前，上下有筋，前后有小骨尖，其穴正居陷中，有动脉应手。

　　针六分，灸三壮。

　　太冲 在足大趾本节后二寸，有络横连至地五会二寸骨缝罅间，动脉应手陷中。

　　针三分，灸三壮。

　　中封 在内踝前一寸，贴大筋后宛宛中。针四分，灸三壮。

　　曲泉 在膝内侧辅骨下，大筋上，小筋下，陷中，屈膝取之，当膝曲 横纹头，内外两筋宛宛中。针六分，灸三壮。
