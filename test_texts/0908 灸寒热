灸寒热

　　灸寒热之法：先灸大椎，以年为壮数，次灸撅骨，以年为壮数。视背俞陷者灸之，臂肩上陷者灸之，两季胁之间灸之，外踝上绝骨之端灸之，足小趾次趾间灸之， 下陷脉灸之，外踝后灸之，缺盆骨上切之坚动如筋者灸之，膺中陷骨间灸之，脐下关元三寸灸之，毛际动脉灸之，膝下三寸分间灸之，足阳明跗上动脉灸上。巅上一穴灸之。
