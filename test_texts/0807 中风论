中风论

　　（徐氏书）

　　且夫中风者，有五不治也。开口、闭眼、撒屎、遗尿、喉中雷鸣，皆恶候也。且中风者，为百病之长，至其变化，各不同焉。或中于脏，或中于腑，或痰或气，或怒或喜，逐其隙而害成也。中于脏者，则令人不省人事，痰涎壅，喉中雷鸣，四肢瘫痪，不知疼痛，语言謇涩，故难治也。中于腑者，则令人半身不遂，口眼 斜，知痒痛，能言语，形色不变，故易治也。治之先审其症，而后刺之。其中五脏六腑形症各有名，先须察其源，而名其症，根据标本刺之，无不效也。

　　一、肝中之状，无汗恶寒，其色青，名曰怒中。

　　二、心中之状，多汗怕惊，其色赤，名曰思虑中。

　　三、脾中之状，多汗身热，其色黄，名曰喜中。

　　四、肺中之状，多汗恶风，其色白，名曰气中。

　　五、肾中之状，多汗身冷，其色黄，名曰气劳中。

　　六、胃中之状，饮食不下，痰涎上壅，其色淡黄，名曰食后中。

　　七、胆中之状，目眼牵连，酣睡不醒，其色绿，名曰惊中。