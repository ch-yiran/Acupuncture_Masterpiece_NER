子、足少阳胆经

　　风市 在膝上外侧两筋间，舒手着腿，中指尽处陷中。针五分，灸五壮。

　　阳陵 在膝下一寸，外廉陷中，外尖骨前。针六分，灸七壮。

　　阳辅 在外踝上，除踝四寸，辅骨前绝骨端如前，三分，去丘墟七寸。针五分，悬钟（一名绝骨） 在外踝上三寸，绝脉处是。针六分，灸五壮。

　　丘墟 在外踝下，如前陷中，去临泣三寸。针五分，灸三壮。

　　临泣 在足小趾次趾本节后陷中，去侠溪寸半。针三分，灸三壮。

　　侠溪 在小趾次趾歧骨间，本节前陷中。针二分，灸三壮。

　　窍阴 在小趾次趾外侧，去爪角韭叶。针一分，灸三壮。