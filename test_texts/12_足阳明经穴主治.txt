足阳明经穴主治

胃者，仓廪之官，五味出焉，又曰：胃为黄肠。五味入口藏于胃，以养五脏气。胃者，水谷之海，六腑之大原也。是以五脏六腑之气味，皆出于胃。

足阳明胃经穴歌：四十五穴足阳明，头维、下关、颊车停，承泣、四白巨经，地仓、大迎对人迎。水突气舍、连缺盆，气户、库房、屋翳屯，膺窗、乳中延乳根，不容、承满、梁门起，关门、太乙、滑肉门。天枢、外陵、大巨存，水道、归来、气冲次，髀关、伏兔走阴市，梁丘、犊鼻、足三里，上巨虚连条口位，下巨虚跳上丰隆，解溪、冲阳陷谷中，内庭、历兑经穴终。

此一经起于头维，终于历兑，取历兑、内庭、陷谷、冲阳、解溪、三里，与井荥俞原经合也。

考正穴法：

头维：额角入发际，本神旁一寸五分，神庭旁四寸五分。足阳明、少阳二脉之会。针三分。主头痛如破，目痛如脱，目，目风泪出，偏风，视物不明。

下关：客主人下，耳前动脉下廉，合口有空，开口则闭，侧卧闭口取之。足阳明、少阳之会。针三分，留七呼，灸三壮。主耳有脓汁出，偏风口目，牙车脱臼，牙龈肿处，张口以三棱针出脓血，多含盐汤，即不畏风。

颊车：耳下曲颊端陷中，侧卧开口取之。针三分，灸三壮。主中风口，牙关不开，失音不语，颊肿牙痛，颈强不得回顾。

承泣：目下七分，直瞳子，陷中。阳跷、任脉、足阳明之会。针二分半，不宜灸。主目冷泪出，上观瞳子痒，远视KT KT，昏夜无见，目瞤动与项口相引，口眼斜。
